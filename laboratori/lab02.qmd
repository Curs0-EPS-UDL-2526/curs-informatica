---
title: "Laboratori 2: Instal·lació de Debian 12"
lang: "ca"
---

## Objectius

- Instal·lar el programari de virtualització VMWare Workstation Player o VMWare Fusion.
- Instal·lar una màquina virtual basada en un sistema operatiu Linux.

## Instal·lació del Hypervisor (VMWare Workstation Player o VMWare Fusion)

Aquestes instruccions et guiaran a través del procés per crear un compte a Broadcom i descarregar una de les versions gratuïtes de VMware Workstation Player (per a Windows) o VMware Fusion (per a macOS).

1. Registra't per a un compte gratuït a Broadcom: Per accedir a les descàrregues de programari de VMware, necessites un compte a la plataforma de Broadcom.
   - Dirigeix-te a la pàgina de registre de Broadcom: [https://profile.broadcom.com/web/registration](https://profile.broadcom.com/web/registration)
   - Introdueix la teva adreça de correu electrònic, realitza la verificació de seguretat i fes clic a *Next*
        ![](../figures/vmware/broadcom-registration.png)

   - Introdueix el codi de verificació que has rebut al teu correu electrònic. Fes clic a **Verify** per continuar.
        ![](../figures/vmware/broadcom-registration-email.png)

   - Completa el formulari de registre amb la teva informació personal i crea una contrasenya. Fes clic a **Create Account** per completar el registre.
        ![](../figures/vmware/broadcom-registration-form.png)

   - Un cop completat el registre, visualitzaràs un missatge de registre correcte. I us demanarà si voleu completar el perfil. Seleccioneu, **I will do it later** per continuar.
        ![](../figures/vmware/broadcom-registration-complete.png)

2. Accedeix a les descàrregues gratuïtes de VMware:
    - Ves a la pàgina de login de Broadcom: [https://profile.broadcom.com/web/login](https://profile.broadcom.com/web/login)
    - Inicia sessió amb el teu correu electrònic i la contrasenya que has creat.
    - Ves directament a la secció de descàrregues a [(https://support.broadcom.com/group/ecx/free-downloads)]((https://support.broadcom.com/group/ecx/free-downloads)).
        ![](../figures/vmware/broadcom-downloads.png)
    - Selecciona VMware Workstation Player o VMware Fusion segons el teu sistema operatiu (Windows o macOS). En el meu cas, utiltizo Mac, així que seleccionaré **VMware Fusion**.
    - Seleccioneu la versió que voleu descarregar. En aquest cas, podem seleccionar la versió més recent.
        ![](../figures/vmware/broadcom-vmware-fusion-version.png)

    - En la pàgina següent:
      1. Fes clic a l'enllaç de termes i condicions per que s'activi el checkbox de l'acceptació.
      2. Acceptar els termes i condicions.
      3. Fes clic a descàrrega per començar a descarregar el fitxer d'instal·lació.
        ![](../figures/vmware/broadcom-vmware-fusion-download.png)

3. Instal·la VMware Workstation Player o VMware Fusion.

## Descarrega de la imatge ISO de Debian 12.5.0

1. Ves a la pàgina de descàrrega de Debian 12.5.0: [https://get.debian.org/images/archive/12.5.0/](https://get.debian.org/images/archive/12.5.0/)
2. Selecciona la imatge ISO per a la teva arquitectura (amd64 o arm64). **La majoria dels vostres ordinadors tenen processadors amd64 (Intel o AMD)**. *Els processadors ARM són més comuns en dispositius mòbils i en els nous Mac amb xips M.*
3. Seleccioneu la carpeta *iso-cd*.
4. Seleccioneu el fitxer *debian-12.5.0-x-netinst.iso*. On *x* és l'arquitectura del vostre sistema (amd64 o arm64).

    > 💡 **Nota**:
    >
    > La imatge *netinst* és una imatge d'instal·lació mínima que descarrega els paquets necessaris durant la instal·lació. Això permet personalitzar la instal·lació i seleccionar els paquets que voleu instal·lar.

## Configuració de la màquina virtual amb VMWare

1. Selecciona l’opció `Create a New Virtual Machine` a VMWare Workstation Player o VMWare Fusion.
2. Selecciona *Install from disc or image*.
    ![Install from disc or image](../figures/debian12/install-01.png)
3. Selecciona la imatge ISO de Debian 12.
    ![Select ISO](../figures/debian12/install-02.png)
4. Configura els recursos de la màquina virtual.
    ![Configuració](../figures/debian12/install-03.png)
5. Anomena la màquina virtual i selecciona la ubicació on es guardarà. Per exemple, podeu posar el nom `vm-curs0-debian12` i seleccionar una ubicació al vostre directori d'usuari.

## Instal·lació del sistema operatiu

1. Un cop iniciada la màquina virtual, podeu seleccionar la opció **Install** o bé **Graphical install**.
    ![](../figures/debian12/install-04.png)

    En aquest tutoriral, seleccionarem la opció **Graphical install** per a una instal·lació més amigable. La principal diferència entre les dues opcions és l'entorn gràfic.

2. Selecciona l'idioma d'instal·lació.
    ![](../figures/debian12/install-05.png)

    Podeu seleccionar l'idioma que vulgueu per a la instal·lació. En aquest cas, seleccionarem l'idioma **Català**.

3. Selecciona la ubicació geogràfica.
    ![](../figures/debian12/install-06.png)

    En aquest cas, seleccionarem la ubicació **Espanya**.

4. Selecciona la disposició del teclat.
    ![](../figures/debian12/install-07.png)

    En aquest cas, seleccionarem la disposició de teclat **Català**. Això ens asegurarà un mapeig correcte del teclat.

5. Espereu que el sistema carregui els components necessaris.
    ![](../figures/debian12/install-08.png)

6. Configura la xarxa.

    - El primer pas és configurar el nom d'amfitrió o hostname. Aquest nom permet identificar de forma única el vostre sistema. Podeu deixar el nom per defecte o canviar-lo al vostre gust.
  
    ![](../figures/debian12/install-09.png)

    En aquest cas, hem canviat el nom d'amfitrió a `vm-curs0-debian12`, però podeu posar el nom que vulgeu com `debianlab`, etc.
  
    - El segon pas és configurar el domini de la xarxa. Aquest pas el podeu deixar en blanc si no teniu un domini específic. O bé, podem utilitzar `.local` com a domini local per identicar que el servidor pertany a la xarxa local.
  
    ![](../figures/debian12/install-10.png)

7. Configura l'usuari administrador.

    ![](../figures/debian12/install-11.png)

    En aquest punt, heu de tenir en compte que si no poseu cap contrasenya, es crearà l'usuari normal amb permisos de `sudo` i això us permetra executar comandes amb privilegis d'administrador.

    Si poseu una contrasenya, aquesta serà la contrasenya de l'usuari `root` i no es crearà un usuari normal amb permisos de `sudo`. I tampoc s'instal·larà el paquet `sudo`.

    > ⚠️ **Compte**
    >
    > Com utilitzarem les màquines virtuals com a laboratoris de pràctiques, no cal que poseu una contrasenya molt segura. Podeu utilitzar una com a `1234`. Però, recordeu que en un entorn real, la seguretat és molt important i cal utilitzar contrasenyes segures.

8. Configura un usuari normal.

    - Nom complet: Podeu posar el vostre nom complet o el que vulgueu.

    ![](../figures/debian12/install-12.png)

    - Nom d'usuari: Podeu posar el vostre nom d'usuari o el que vulgueu.

    ![](../figures/debian12/install-13.png)

    - Contrasenya: El mateix que per l'usuari `root`.

    ![](../figures/debian12/install-14.png)

9. Configura la zona horària.

    ![](../figures/debian12/install-15.png)

    En aquest cas, seleccionarem la zona horària de **Madrid**.

10. Configura el disc dur.

    - Particionament: En aquest curs, el tema del particionament no és molt important. Per tant, podeu fer servir la configuració per defecte més senzilla (**Guiat - utilitzar el disc sencer**). Aquesta configuració crearà les particions necessàries per a l'instal·lació del sistema.
  
    ![](../figures/debian12/install-16.png)

    - Selecciona el disc on instal·lar el sistema. En el meu cas, només tinc un disc virtual amb l'etiqueta `/dev/nvme0n1`. L'etiqueta indica el tipus de disc (NVMe) i el número de disc (1). Es possible tenir altres etiquetes com `/dev/sda` per discos SATA o `/dev/vda` per discos virtuals.

    ![](../figures/debian12/install-17.png)

    - Particions: Podeu seleccionar (**Tots els fitxers en una partició**) per simplificar la gestió i evitar problemes podeu seleccionar aquesta opció. Aquesta opció crearà una sola partició per a tot el sistema.

    ![](../figures/debian12/install-18.png)

    - Confirmeu els canvis. En aquest punt, el sistema crearà les particions necessàries:
      - La primera partició serà la partició `/boot` on es guardaran els fitxers per arrancar el sistema.
      - La segona partició serà la partició `/` on es guardaran els fitxers del sistema.
      - La tercera partició serà la partició de swap on es guardaran les dades de la memòria virtual.

    > ℹ️ **Què és la partició swap?**
    >
    > La `swap` és una partició especial que s'utilitza com a memòria virtual quan la memòria RAM s'omple. Aquesta partició permet alliberar memòria RAM i evitar que el sistema es bloquegi.
  
    ![](../figures/debian12/install-19.png)

    - Escriu els canvis al disc.

    ![](../figures/debian12/install-20.png)

11. Espera que s'instal·li el sistema.

    ![](../figures/debian12/install-21.png)

12. Configura el gestor de paquets.

    - Analitzar els discos de la instal·lació. Aquest pas permet seleccionar els discos on es troben els paquets d'instal·lació. Normalment, aquest pas no cal modificar-lo.

    ![](../figures/debian12/install-22.png)

    - Configura el gestor de paquets. En aquest cas, seleccionarem el servidor de paquets més proper a la nostra ubicació.

        - Filtrar els servidors de paquets per ubicació.
            ![](../figures/debian12/install-23.png)

        - Seleccionar el servidor de paquets.
            ![](../figures/debian12/install-24.png)

        > 👀 **Nota**:
        >
        > A vegades, els servidors de paquets poden estar saturats o no funcionar correctament. En aquest cas, podeu seleccionar un servidor alternatiu o provar més tard.

    - Configura el proxy. Si esteu darrere d'un proxy, podeu configurar-lo en aquest pas.

        ![](../figures/debian12/install-25.png)

        > ℹ️ **Què és un proxy?**
        >
        > Un proxy és un servidor intermediari entre el vostre sistema i Internet. Aquest servidor pot ser utilitzat per controlar l'accés a Internet, per protegir la vostra privacitat o per accelerar la connexió a Internet. Les peticions de connexió a Internet es fan a través del servidor proxy, que actua com a intermediari i reenvia les peticions al servidor de destinació. Per exemple, en una empresa, el proxy pot ser utilitzat per controlar l'accés a Internet dels empleats i protegir la xarxa interna de possibles amenaces.

13. Espera que s'instal·lin els paquets.

    ![](../figures/debian12/install-26.png)

14. Configura el paquet `popularity-contest`.

    - Aquest paquet permet enviar informació anònima sobre els paquets instal·lats al servidor de Debian per millorar la selecció de paquets i la qualitat dels paquets. Podeu seleccionar si voleu participar en aquest programa o no.

    ![](../figures/debian12/install-27.png)

15. Selecció de programari. En aquest punt podeu seleccionar si voleu un servidor en mode text o amb interfície gràfica. També us permet seleccionar si voleu instal·lar els serveis web i ssh al servidor i finalment si voleu les utilitats estàndard del sistema. Seleccionarem el servidor en mode text, el servei SSH activat i les utilitats estàndard del sistema.

    ![](../figures/debian12/install-28.png)

    > ℹ️ **Què és un servidor en mode text?**
    >
    > Un servidor en mode text és un servidor que no té una interfície gràfica. Això significa que tota la interacció amb el servidor es fa a través de la línia de comandes. Aquest tipus de servidor és molt comú en entorns de producció, ja que consumeix menys recursos i és més segur que un servidor amb interfície gràfica.

    ---

    > ℹ️ **Què és el servei SSH?**
    >
    > El servei SSH (Secure Shell) és un protocol de xifratament que permet connectar-se de forma segura a un servidor remot. Aquest servei és molt utilitzat per administrar servidors a distància, ja que permet accedir al servidor de forma segura i xifratada.

16. Espera que s'instal·li el programari.

    ![](../figures/debian12/install-29.png)

17. Instal·la el gestor d'arrancada GRUB.
    ![](../figures/debian12/install-30.png)

18. Instal·lació acabada. Un cop finalitzada la instal·lació, el sistema es reiniciarà i podreu accedir al GRUB per seleccionar el sistema operatiu.
    ![](../figures/debian12/install-31.png)

19. El GRUB us permet accedir al sistema operatiu. En aquest cas, seleccionarem Debian GNU/Linux. La resta d'opcions les veurem més endavant en el curs.

    ![](../figures/debian12/install-32.png)

    > ℹ️ Què és el GRUB?
    >
    > El GRUB és un gestor d'arrencada que permet seleccionar el sistema operatiu que volem iniciar. Aquest gestor és molt útil en sistemes amb múltiples sistemes operatius o múltiples versions del mateix sistema operatiu.

20. Inicieu sessió amb l'usuari i la contrasenya que heu configurat durant la instal·lació.

    ![](../figures/debian12/install-33.png)

    :::{.callout-warning}
    Quan escriviu la contrasenya, no es mostrarà cap caràcter a la pantalla. Això és normal en sistemes Unix/Linux per motius de seguretat. Simplement escriviu la contrasenya i premeu **Enter**.
    :::

21. Tanqueu la sessió amb la comanda `exit`.

22. Inicieu sessió amb l'usuari `root` i la contrasenya que heu configurat durant la instal·lació.

## Exercicis adicionals

- Instal·leu altres màquines virtuals amb altres sistemes operatius en mode gràfic com:
    - [Ubuntu 24.04 LTS](https://ubuntu.com/download/desktop)
    - [Fedora 39](https://getfedora.org/)
